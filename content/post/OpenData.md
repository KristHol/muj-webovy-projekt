---
title:  "OpenData pro blog"
date:   2019-04-30
tags: 
    - opendata
    - data
---
### Stravování v menzách Masarykovy univerzity 

Směrnice Masarykovy univerzity č. 8/2006  Stravování v menzách Masarykovy univerzity 
(ve znění účinném od 1. dubna 2018) 
 
Podle § 10 odst. 1 zákona č. 111/1998 Sb., o vysokých školách a o změně a doplnění dalších zákonů (zákon o vysokých školách), ve znění pozdějších předpisů (dále jen „zákon“), vydávám tuto směrnici: 
 
Článek 1 Předmět úpravy Tato směrnice upravuje poskytování stravovacích služeb Masarykovou univerzitou jejím studentům, zaměstnancům a studentům ostatních veřejných vysokých škol (dále jen „VVŠ“). Stravování může být poskytnuto i cizím strávníkům, a to dle kapacitních možností menz Masarykovy univerzity (dále jen „menza“).  Článek 2 Stravování studentů a zaměstnanců Masarykovy univerzity Stravování v menzách je umožněno především studentům VVŠ ve všech formách studia  a zaměstnancům Masarykovy univerzity. Ministerstvo školství, mládeže a tělovýchovy (dále jen „MŠMT“) poskytuje dotaci na úhradu části provozních nákladů souvisejících s výrobou a výdejem studentských jídel. Jednotlivé fakulty a součásti Masarykovy univerzity přispívají na provozní náklady související s výrobou a výdejem jídel pro své zaměstnance. Článek 3 Stravování cizích strávníků Stravování v menzách je dle kapacitních možností umožněno také veřejnosti (cizí strávníci). V případě stravovacího střediska Academic restaurant jsou stravovací služby poskytovány cizím strávníkům standardně. Za cizí strávníky se z pohledu kalkulace ceny považují také ti zaměstnanci Masarykovy univerzity, kteří za odebrané jídlo platí stravovacími poukázkami, nebo hotovostně tam, kde jim byly MU poskytnuty stravovací poukázky.   Článek 4 Doplňková činnost a cateringové služby Vedle výroby a výdeje teplých a studených jídel v menzách nabízí Správa kolejí a menz Masarykovy univerzity (dále jen „SKM“) ve svých stravovacích střediscích možnost nákupu doplňkového a potravinářského zboží, kávy, nápojů a cukrovinek. Dle kapacitních možností zajišťuje SKM občerstvení na akcích pořádaných Masarykovou univerzitou, právnickými osobami a veřejností ve svých zařízeních nebo s vývozem mimo menzy.  Článek 5 Kompetenční ustanovení Stravovací služby v menzách poskytuje SKM na základě platného živnostenského oprávnění, příslušných zákonů a vyhlášek k veřejnému stravování, dle provozních řádů jednotlivých stravovacích středisek v souladu s pravidly stanovenými platnou normou HACCP schválenou Krajskou hygienickou stanicí. Za řízení, organizaci, cenovou politiku  a stanovování pravidel pro poskytování stravovacích služeb v menzách odpovídá ředitel SKM.  
 
2 / 3 
 
Článek 6 Komise pro stravovací politiku (1) Komise pro stravovací politiku (dále jen „komise“) minimálně dvakrát ročně hodnotí kvalitu a ekonomiku poskytovaných stravovacích služeb v menzách a přijímá opatření k případné nápravě.  (2) Členy komise jsou: a) předseda, kterým je pověřený prorektor, b) dva zástupci každé fakulty jmenovaní rektorem na návrh děkana příslušné fakulty, z toho jeden student navržený děkanovi Studentskou komorou Akademického senátu příslušné fakulty, c) jeden zástupce komory studentské a jeden zástupce komory akademických pracovníků Akademického senátu Masarykovy univerzity jmenovaní rektorem na návrh Akademického senátu Masarykovy univerzity; tento návrh předkládá předseda Akademického senátu Masarykovy univerzity, d) kvestor Masarykovy univerzity,  e) ředitel SKM. (3) Členové komise uvedení v odstavci 2 písm. b) a c) zůstávají ve funkci, dokud nejsou odvoláni rektorem, ledaže přestanou být zaměstnanci nebo studenty Masarykovy univerzity. (4) Komise je způsobilá jednat a usnášet se, je-li přítomna alespoň nadpoloviční většina všech jejích členů. Komise se usnáší nadpoloviční většinou hlasů přítomných členů. (5) Členové komise uvedení v odstavci 2 písm. a), d) a e) mohou k jednání komise přizvat další jimi určené zaměstnance Masarykovy univerzity.  (6) Komise se schází nejméně dvakrát ročně. Předseda komise svolá zasedání komise neprodleně, požádá-li o to nejméně jedna třetina jejích členů. Zasedání komise je veřejné, pokud se komise neusnese jinak. (7) Ředitel SKM předkládá pověřenému prorektorovi ke schválení návrh programu jednání komise. (8) O jednání komise a o přijatých usneseních se pořizuje zápis, který schvaluje její předseda. Zápis se zveřejňuje na Dokumentovém serveru Informačního systému Masarykovy univerzity. Článek 7 Cenové ustanovení (1) Cena jídla poskytovaného v menzách je určena vstupní cenou spotřebovaných potravin, provozními náklady, platnou sazbou daně z přidané hodnoty a u cizích strávníků je cena kalkulována dle Pravidel pro kalkulaci ceny Masarykovy univerzity a Pravidel hospodaření SKM. Cena je stanovena dle kalkulačních vzorců zohledňujících vývoj cen jídel v minulém období, zohledňující hospodaření SKM, změny v dotaci MŠMT na příslušný kalendářní rok a vývoj cen na trhu potravin  a surovin pro výrobu jídel. Článek 8 Závěrečná ustanovení (1) Tato směrnice zrušuje směrnici rektora č. 8/2006 - Stravování studentů v menzách Masarykovy univerzity ze dne 20. června 2006, účinnou od 1. záři 2006. (2) Komise uvedená v čl. 6 nahrazuje Komisi pro stravovací politiku Masarykovy univerzity zřízenou opatřením rektora č. 1/2011. 
3 / 3 
 
(3) Tato směrnice zrušuje opatření rektora č. 1/2011 - Komise pro stravovací politiku Masarykovy univerzity.  (4) Výkladem jednotlivých ustanovení této směrnice pověřuji ředitele SKM. (5) Tato směrnice náleží do oblasti metodického řízení „Ubytování a stravování“. (6) Kontrolu dodržování směrnice vykonává prorektor příslušný dle Organizačního řádu Masarykovy univerzity. (7) Tato směrnice nabývá platnosti dnem podpisu. (8) Tato směrnice nabývá účinnosti dnem 1. dubna 2018. 
 
 
 
 
 
 
 
 
V Brně dne 27. března 2018 Mikuláš Bek rektor 

[Zdroj]( https://www.skm.muni.cz/doc/menza/smernice-stravovani-2018.pdf  "Zdroj")


## What's next?

See [another post]({{< ref "another-post.md" >}}) or head back to [homepage](../../). (Check this paragraph to see the magic behind the between posts.)
